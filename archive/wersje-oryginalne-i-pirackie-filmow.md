Title: Wersje oryginalne i pirackie filmów
Date: 2018-04-27 07:30
Author: filipgorczynski
Category: Luźne
Slug: wersje-oryginalne-i-pirackie-filmow
Status: archive

**UWAGA: Poniżej wyrażone opinie są moimi osobistymi i każdy ma prawo się z nimi nie zgadzać. Jeśli tak właśnie jest i chcesz złożyć skargę - naciśnij krzyżyk zamykający przeglądarkę.**

Jakub *"Unknow"* Mrugalski opublikował ciekawy film, w którym porusza temat legalności oprogramowania przytaczając niezbyt przyjemną sytuację z życia. Źródło: [Facebook](https://www.facebook.com/jakub.mrugalski/videos/10211698830003030/)

Korzystając z tej okazji chciałbym przedstawić inny problem, ale który także dotyczy legalności - filmów.  
Jako ofiara konsumpcyjnego stylu życia oraz (nauczony przez mojego dziadka) chomikowania wszystkiego co popadnie kupuję filmy na DVD. Chociażby dlatego, że kiedyś nie mogłem sobie finansowo na to pozwolić. A że były/są filmy do których często z żoną wracamy - znając je (filmy) i tak na pamięć - to miło je mieć. Poza tym, VHSy ciężko już odtwarzać a Internety ktoś może nagle wyłączyć.

**Dlaczego jednak uważam, że wersje "kupione" na torrentach są lepsze?**

Ponieważ nie są naszpikowane spotami reklamowymi.

Płacąc za oryginalny film na DVD - zanim w ogóle zacznę film oglądać muszę się nasłuchać (i naoglądać), że pobranie filmu z Internetu to kradzież (właśnie dlatego zainwestowałem w legalną wersję). Oczywiście gdyby tego było mało muszą się jeszcze znaleźć reklamy filmów, które za miesiąc pojawią się w kinie. Po co, grzecznie się spytam?!  
Ja rozumiem, że kasa się musi zgadzać, ale czemu kosztem **zniechęcania** klientów do płacenia za rozrywkę?

Jeśli jednak chodzi o problem poruszany przez Jakuba w kwestiach korzystania z oprogramowania bez licencji (oczywiście w niektórych sytuacjach) to podpisuję się nogiema i rencyma pod kilkoma komentarzami do tego filmu - w skrócie -  korzystanie z wersji elektronicznej nie zmniejsza ilości danego produktu u dostawcy, jednak może znacznie zwiększać prawdopodobieństwo kupna tego oprogramowania w przyszłości.

Title: Globalna baza danych pacjentów
Date: 2010-04-02 08:46
Author: filipgorczynski
Category: Luźne
Slug: globalna-baza-danych-pacjentow
Status: published

Ostatnio w pracy zaczęliśmy się zastanawiać, dlaczego NFZ nie przeznaczy części pieniędzy na stworzenie oprogramowania służącego do zarządzania pacjentami, recepturami czy lekami (także ich dostępnością w lokalnych aptekach)? Od kiedy pamiętam idąc do lekarza/szpitala, wszędzie obecne są komunistyczne karteczki skrupulatnie wypełniane przy każdej wizycie. To dość komiczne w XXI wieku, aby wszelkie historie choroby wypisane były "ręcznie" na pożółkłych kserach walających się chaotycznie w "teczce pacjenta".

-   A co gdyby to wszystko przenieść na platformę elektroniczną. Zalety możnaby wymieniać w nieskończoność:  
   lekarz wystawia receptę elektroniczną (trudniejszą do podrobienia, czytelną), sprawdzając jednocześnie, w której najbliżej aptece te lekarstwa można dostać,
-   Każda wizyta w szpitalu, zdjęcia rentgenowskie, historie chorób, "podobne przypadki" - wszystko trzymane w potężnej bazie danych,
-   Testowanie leków na pacjentach i wyniki tych badań, statystki,
-   Status ubezpieczenia przydatny np. przy wypadkach poza krajem,
-   Część aplikacji wydzielona dla aptek służąca do zarządzania lekami i wystawianymi receptami,
-   Brak papierkowej roboty, gdy trzeba kogoś nagle przyjąć do szpitala; słyszałem o przypadkach, że dopóki nie wypełniło się formularzyka, nie można było udzielić pomocy,
-   i jeszcze wiele innych zalet.

Zastanawia mnie, co stoi na przeszkodzie, poza oczywiście wykonaniem takiej aplikacji.

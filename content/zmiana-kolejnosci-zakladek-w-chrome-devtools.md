Title: Zmiana kolejności zakładek w Chrome DevTools
Date: 2018-02-14 13:59
Author: filipgorczynski
Category: Dobre praktyki, Programowanie, Rozwiązania
Tags: Chrome, devtools, drag &amp; drop, narzędzia programisty
Slug: zmiana-kolejnosci-zakladek-w-chrome-devtools
Status: published

![Chrome Logo](https://filipgorczynski.files.wordpress.com/2018/02/chrome-logo-e1518598798564.png){.alignleft .wp-image-1552 .size-full width="64" height="64"}

Jako programiści webowi dużą część czasu spędzamy w DevToolsach, czy jak kto woli - w "narzędziach programisty" - wbudowanych w przeglądarki (osobiście jestem zwolennikiem Chrome'a). W związku z tym dobrze jest skonfigurować to narzędzie - chociaż w niewielkim stopniu - pod siebie.

O ile dobrze jest wykorzystywać dobrodziejstwo skrótów klawiaturowych (do szybkiego podglądu których dostęp uzyskujemy poprzez kliknięcie 3 pionowych kropek \[nie znam profesjonalnej nazwy, chociaż spotkałem się z "hamburger menu"\] w prawym górnym narożniku DevTools - chodzi dokładnie o przycisk  ![Chrome More Menu](https://filipgorczynski.files.wordpress.com/2018/02/chrome_more_menu-e1518600773466.png){.alignnone .wp-image-1555 .size-full width="3" height="13"} ). Pełna lista skrótów dostępna jest na stronie [chrome-devtools](https://developers.google.com/web/tools/chrome-devtools/shortcuts). Używanie skrótów klawiaturowych może znacznie przyspieszyć naszą pracę z tym narzędziem.

To o czym chciałbym jednak napisać to możliwość dostosowania zakładek w DevTools - nie wiem na ile znana jest to funkcja, ale może okazać się dość przydatna. Otóż jeśli nie korzystamy zbyt często z jakiejś zakładki to po prostu ją klikamy i przeciągamy, natomiast te, które wykorzystywane są przez nas najczęściej możemy przeciągnąć na początek, czego kolejnym plusem jest ich widoczność przy zmianie (głównie zmniejszaniu) okna Chrome.

Title: Czy to wypalenie zawodowe? Nie. Na szczęście to tylko depresja
Date: 2020-01-09 15:21
Author: filipgorczynski
Category: Life
Slug: czy-to-wypalenie-zawodowe-nie-na-szczescie-to-tylko-depresja
Status: draft

Kilka lat temu - wydaje mi się, że może z 5-6 - zacząłem u siebie zauważać obniżenia nastroju. Zdarzało się to coraz częściej. Delikatne skoki ku pozytywnemu nastawianiu pojawiały się, gdy próbowałem coś zrobić w nowej technologii, nauczyć się czegoś fajnego. Niestety także zmiana otoczenia, zmiana projektów, poznawanie nowych ludzi, w żaden sposób nie pozwalały mi się wyrwać z tego kręgu. Zaczynałem sam się nakręcać, wszyscy dookoła mnie wydawali mi się znacznie lepsi ode mnie, uczyli się szybciej, bardziej ich cieszyło to co robią, wyzwania w pracy, własne projekty gdy akurat w pracy nie byli.

Może związane z tym, że byłem programistą PHP? No może trochę. Gdy przeniosłem się do Pythona sytuacja na pewien czas się poprawiła, ale ponownie, otaczali mnie ludzie z branży i syndrom oszusta znów dawał o sobie znać.

Słomiany zapał. Chciałem robić projekty, tworzyłem nowe repozytorium, kupowałem domeny (które później wisiały po kilka lat) i czas uciekał. Chciałem robić zbyt wiele rzeczy na raz.

Kilka miesięcy temu postanowiłem odwiedzić psychiatrę. Trochę po części dla zweryfikowania czym może być to co mi dolega, że tak bardzo od innych ludzi odstaję. Poszedłem spodziewając się najgorszego, że to wypalenie zawodowe. Bałem się, że wszystko co osiągnąłem i na co pracowałem będzie można wyrzucić do kosza i będę zaczynał wszystko od zera. A przecież jest kredyt, jest rodzina, jeść czasem też coś trzeba. Na szczęście diagnoza okazała się dla mnie nie lepsza - depresja.

Rozwiązanie: leczenie farmakologiczne i od nowego roku warto spróbować znaleźć psychologa/psychoanalityka, ponieważ w głowie są pewne rzeczy, których lekami się nie wyleczy, tylko trzeba je "przetrawić" na sesjach terapeutycznych.
